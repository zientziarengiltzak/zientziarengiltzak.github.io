---
titulua: "Dislexia Ebolutiboa: Ikerkuntzatik Esku-hartzera"
hizlaria: "Joana Atxa Morcillo"
layout: default
modal-id: 3
date: 2016-10-25
barruko_argazkia: jatxa.jpg
serrendako_argazkia: 201610.jpg
alt: "Dislexia Ebolutiboa"
deskribapena: "Dislexia jatorri neurologikoa duen ikasteko zailtasun espezifikoa da, irakurmenaren zehaztasun eta arintasunean eragin zuzena duena. Inzidentzia uste baino altuagoa da (%7tik %10era). Ume dislexikoek arazo handia dute idatzizko hizkiak barneratzeko eta hitzak automatikoki antzemateko, inteligentzia maila egokia eta eskolaketa normala izan arren. Horregatik irakurtzen hasten direnean, zailtasun handiak dituzte dekodifikazioa (hizkia eta soinuaren arteko lotura egin) eta deletreoa bezalako gaitasunak lortzeko. Eta laguntza handiarekin dekodifikatzea lortzen dutenean, irakurtzen dutena ulertzen dute.
<br><br>
Dislexiak lotura zuzena du hizkuntzaren garapenean, eta erlazio hau ulertzeak asko lagun dezake, irakurmena lantzen hasi aurretik, esanguratsu izan daitezken hainbat zeinu aztertu eta detektatzeko.
<br><br>
Hitzaldi honek dislexiaren berezitasunak eta jatorria azaltzea du helburu, eta horretarako zailtasun honi buruzko lan eta ebidentzia zientifiko berriak aztertuko ditugu. Ariketak eta alarma seinale bereizgarrienak aipatuko dira eta hauen oinarri neurologikoa, gaitasun fonologikoen garrantzia azpimarratuz.
<br><br>
Bestalde, dislexia haur eta lehen hezkuntzan goiz detektatzeko irizpideak azalduko dira. Informazio hau oso lagungarria izan daiteke haurraren garapen kognitiboan eta ikaskuntza zailtasunetan interesa duten irakasle, ikertzaile, osasun arloko profesionalak eta batez ere, gurasoentzat."
biografia: "Joana Atxa EHUko Oinarrizko Psikologia Prozesuak eta hauen garapena Saileko irakaslea da, eta Garapen kognitiboaren ikasgaiaren koordinatzailea Psikologia fakultatean. Lizentziatura Deustuko Unibertsitatean egin ondoren, doktoretza 2009an lortu zuen Valentziako Unibertsitatean, Antzekotasun ortografikoa eta hizkien kodeaketa prozesuen azterketa esperimentala irakurketan lanarekin (2010ean argitaratua).
<br><br>
Massachusetts Amherst Unibertsitatean eta Donostiako Basque Centre on Cognition Brain and Language zentroan ikertzailea izan da. Gaur egun, hizkuntza eta irakurketaren garapenaren prozesu kognitiboak ikertzen ditu, eta Haurren garapen kognitiboa, Neurozientzia eta Ikaskuntza zailtasunak ikasgaien irakaslea da.
<br><br>
Ikerketa lanak:
<ul>
	<li>Garapen kognitiboa eta hizkuntzaren jabetze-prozesua ume elebakar eta elebidunetan.</li>
	<li>Irakurmenaren garapenaren oinarri diren prozesu kognitiboak.</li>
	<li>Jokabide eta begi mugimenduen azterlana.</li>
</ul>"
---
