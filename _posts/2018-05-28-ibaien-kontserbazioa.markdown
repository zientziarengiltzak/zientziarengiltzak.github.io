---
titulua: "Euskal Herriko Ibaien Kontserbazioa"
subtitulua:
hizlaria: "Arturo Elosegi Irrutia"
layout: default
modal-id: 22
date: 2018-05-28
barruko_argazkia: aelosegi.jpg
serrendako_argazkia: 201805_2.jpg
alt: Euskal Herriko Ibaien Kontserbazioa
deskribapena: "Duela mende erdi Euskal Herriko ibai gehienak egoera penagarrian zeuden. Geroztik administrazioek lan handia egin dute uraren kalitatea hobetzeko, eta poliki-poliki bizia itzultzen ari da gure ibai eta erreka askotara. Izokinaren itzulera famatua izan da zentzu honetan. Dena den, arazo guztiak ez dira konpondu: kutsatzaile berriak ageri dira gure ibaietan, habitat fisikoa oso degradatuta dago, eta zenbait espezie, hala nola ibai-karramarroa, ur-satorra eta bisoi europarra, oraindik gainbeheran daude. Gainera, gure ibaien gainean oraindik presio handia ezartzen dugu, adibidez, baso-jarduera okerrekin, zentral hidroelektrikoekin, edo nekazaritza intentsiboarekin. Ibaiek sekulako garrantzia dute gizartearentzat, eta beraz, ekosistema hauen dibertsitatea eta funtzionamentua berreskuratzeko lan handia dugu aurretik. Horretarako, ordea, ezinbestekoa da berauen egoera ondo aztertzea, gehien kaltetzen dituzten arazoak konpontzea, eta ibai naturalen portaera ezagutzea. Honetan ari gara Euskal Herriko Unibertsitateko ibai-ekologia taldean, ikerketa zientifikoa kudeaketarekin uztartzen, ingurumenaren egoera hobetzeko. Gure inguruan arazo ugari ikus daitezke oraindik, baina baita mundu osoan eredugarriak diren adibideak. Bietatik ikusiko ditugu hitzaldi honetan. <br><br>"
biografia: "Tolosan jaio zen. Biologian doktorea eta EHUko Zientzia eta Teknologiako Fakultateko irakasle katedraduna da Landareen Biologia eta Ekologia sailean. Ibai-ekosistemen ikertzailea, bereziki habitat fisikoak biodibertsitatearekin eta ekosistemen funtzionamenduarekin duen loturari begira. Ibaien leheneratze-proiektu ugaritan parte hartu izan du administrazioarekin elkarlanean. Nazioarteko aditua da ibaien ekologiaz.
<br><br>
Bere ikerketa taldean Ibai-ekosistemen funtzionamendua aztertzen dute. Giza-jarduera gero eta indartsuagoek ingurumenaldaketa globala eragin dute Lurra planetan. Horren eraginez biodibertsitategalera izugarria bultzatzen ari da gizakia, eta ekosistemen funtzionamendua errotik aldatzen. Euskal Herriko ibaietan ez ezik, Europa, Hego Amerikako zein Zeelanda Berriko ibaietan lan egin izan du taldeak. Eta lan horietatik ateratako informazioa ibaien errestaurazioan aplikatu du gero.
<br><br>
Nazioartekoan bere argitalpen zientifikoak 140 baino gehiago dira. Euskal komunitate zientifikoaren Inguma datu-basean, berak idatzitako 50 lan baino gehiago azaltzen dira.
<br><br>
Aditua den gaiaz liburu hauek argitaratu ditu euskaraz: Basabizitzaren kudeaketa. UEU 1999. Inazio Garin Atorrasagastirekin batera. Eta Sexua eboluzioaren motore. Elhuyar 1995.
<br><br>
Hainbat hitzaldi eman ditu gai horri buruz, besteak beste, UEUko ikastaroetako sarrerako hitzaldia 2008an izenburu honekin: Ingurumenaren aldaketa globala: biziraupena auzitan. <br><br>"
youtube:
---