---
titulua: "Kantabriar Mendikateko Hartzak"
subtitulua:
hizlaria: "Fernando Garitagoitia Pradera"
layout: default
modal-id: 9
date: 2017-04-24
barruko_argazkia: fgaritagoitia.jpg
serrendako_argazkia: 201704.jpg
alt: Kantabriar Medikateko Hartzak
deskribapena: "Hartz arrea da haragijalerik urriena iberiar faunan eta galtzeko bidean den espezietzat katalogatuta dago. Kantabriar Mendikateko hartz-populazioa mehatxatuenetakoa da espeziearen munduko banaketa eremuan.
<br><br>
Kantabriar Mendikatean ondoen zainduta dauden mendietan bizi dira gaur egun hartzak, hortxe aurkitzen baitituzte baldintzarik egokienak bizirik irauteko, gizakiaren eta hartzaren arteko bizikidetasun eredugarriari esker.
<br><br>
Kantabriar hartz arrea galtzeko zorian egon zen, baina iraunarazteko egin izan diren ahaleginei esker, gaur egun argia da bizi duen suspertze prozesua. Une honetan, populazioa bi azpipopulaziotan banatuta dago, ekialdekoa eta mendebaldekoa, hurrenez hurren 40 eta 190 bururekin.
<br><br>
Hitzaldi honetan, animalia deigarri honen biologia eta ekologiari buruzko hainbat alderdi (bizitzeko eremua, elikadura, ugalketa, hibernazioa...) ezagutuko ditugu, hogeita hamar urte inguruz, era askotako ikerketa-teknikak erabiliz, espezie honi egin izan zaion jarraipenaz baliaturik. Gaur egun hartzentzat mehatxu larrienak zeintzuk diren ere (tranpak, endogamia, bizilekuaren suntsipena,...) ezagutuko ditugu eta hartz arrea iraunarazteari begira aurrez aurre ditugun erronka nagusiak.
"
biografia: "Fernando Garitagoitia Pradera (Mallabia, 1966) EHUn Biologia zientzietan lizentziatu zen eta gaur egun Arabako Murgia BHIko irakaslea da, <i>Baso eta Ingurugiroko kudeaketa</i> zikloan.
<br><br>
1993 urtetik hartz arrearen 2000 baino gehiago aztarna (hatzmarkak, gorotz, ileak, hartz zulo...) aurkitu eta erregistratu ditu Kantauriar Mendietan egindako ibilbideetan.
<br><br>
Fundación Oso Pardo elkartearekin 1992tik gaur arte lankidetzan aritu da hartz arreari buruzko ikerketa eta iraute lanetan.
<br><br>
Hartzarekin lotutako zenbait zientzia artikulu idatzi ditu Sociedad Española para la Conservación y Estudio de los Mamíferos elkarteak argitaratzen duen Galemys aldizkarian.
<br><br>
Hainbat hitzaldi eman ditu eta irrati eta telebista entrebista eta erreportajetan parte hartu ditu."
youtube: "https://www.youtube.com/embed/7efMcVuUp20"
---