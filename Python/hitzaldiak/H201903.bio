<p class="text-justify text-muted">
Jon gaztetatik hasi zen futbolean jokatzen, eta 11 urte igaro zituen Athletic Club-eko harrobiko taldeetan atezain moduan. Bere ikasketak ere kirol arlora bideratu zituen, eta jarduera fisikoaren eta kirolaren zientzietan lizentziatu zen Euskal Herriko Unibertsitatean. Erresuma Batuko Loughborough University-n ariketa fisikoaren fisiologian masterra egin ondoren, Euskal Herriko Unibertsitatean futboleko lesioen inguruko doktorego tesia bukatzear da. Bere ikerketetan futboleko lesioen ezaugarriak, arrisku faktoreak eta ondorio ezkorrak jorratu ditu. 2018tik Athletic Club-en Zerbitzu Medikuetan kirol zientzialari moduan dihardu. Bertan, datuen bilketa, analisi, bistaratze eta komunikazio prozesuak garatzeaz arduratzen da, jokalarien disponibilidadea eta errendimendua hobetzeko asmoarekin.
</p>
