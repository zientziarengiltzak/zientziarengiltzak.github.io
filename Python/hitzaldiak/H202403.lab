<p class="text-justify text-muted">
Gaur egun antibiotikoen erabilera arrunta eta hedatua den arren, ez dugu ahaztu behar baliabide mugatu bat direla eta, ondorioz, neurriz eta modu egokian erabili behar ditugula. Horretarako, antibiotikoak zer diren, nola funtzionatzen duten eta zergatik diren mugatuak ulertzea ezinbestekoa da.
</p>
<p class="text-justify text-muted">
Hitzaldi honetan, antibiotikoen aurkikuntzaz, antibiotikoek bete beharreko ezaugarriez eta funtzionamenduaz aritzeaz gain antibiotikoekiko erresistentziez ere arituko gara. Erresistentzia horiek nondik datozen eta nola heda daitezkeen jorratuko dugu arazo horren di- mentsioaz ohartzeko. Izan ere, antibiotikoen aurkako erresistentziek gaur egun infekzioak tratatzeko ditugun terapien eraginkortasunaren galera ekar dezakete.
</p>
<p class="text-justify text-muted">
Munduko Osasun Erakundeak aditzera eman duenez, antibiotikoen aurkako erresistentzien gorakada osasun publikoa larriki mehatxatzen duen arazoa da,gaur egungo medikuntzaren oinarri oinarrian dauden eskuhartzeak zalantzan jartzen dituena. Ondorioz, mehatxu horri aurre egiteko ditugun baliabideak eztabaidatuko ditugu azkenik, etorkizunean ere antibiotikoak erabiltzen jarraitzeko aukera izan dezagun.
</p>