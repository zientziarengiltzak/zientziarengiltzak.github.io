<p class="text-justify text-muted">
Hitzaldi honek bi helburu ditu: 
</p>
<p class="text-justify text-muted">
Batetik, XV. mende amaiera eta XVI. mende hasiera arteko Ondarroako eta, orokorrean, euskal kostaldeko itsas jardueren egoera aztertuko dugu. Ondarrutarrek, beste hainbat herrietakoekin batera, nazioarteko itsas harremanetan izan zuten funtsezko papera ikusiko dugu, hori kontuan izan gabe oso gaitza egiten baita Ondarroako ontzi bat munduari bira ematen lehena izan zela ulertzea. 
Kontuan izan behar dugu, garai horretan euskal ontziteria hegemonikoa zela Europa ipar-mendebaldeko kostaldeen eta Meditarrenoaren arteko merkataritza harremanetan. 
</p>
<p class="text-justify text-muted">
Bestetik, aipatutako garai horretan Ondarroan ontzigintzak izandako garrantzia landuko dugu eta bertako eta gainontzeko euskal portuetan eraikitzen ziren ontzien ezaugarriak aztertuko ditugu. Azken lanketa honetan, batez ere, ozeanoak zeharkatzeko oso aproposak zirela frogatu zuten, Domingo de Apalluaren Santa Maria bezalako naoak izango ditugu aztergai. XV. mendearen erdialdeaz geroztik ontzigintzak aldaketa sakonak izan zituen eta bilakaera honen emaitza garrantzitsuenetakoa, dudarik gabe, euskal naoaren garapena izan zen, aurrerantzean ozeano arteko nabigazioetan nagusi izango zena.
</p>
