<p class="text-justify text-muted">Parkinson gaixotasunarekin lotutako neuronen degenerazio prozesua
sintoma motoreak sortu baino askoz ere lehenago hasten da, hau da, moteltasuna, dardara eta muskuluen go-
gortasuna agertu aurretik. Honek esan nahi du, pertsona bateri Parkinsonaren diagnostikoa ezartzen zaionean, bere burmuinean dagoeneko neuronen galera handi bat gertatu dela eta, zoritxarrez, galdutako garuneko neuronak ezin dira berreskuratu.
</p>

<p class="text-justify text-muted">
Beraz, neuroendekapena hasi eta sintoma motoreak agertzen direneko tarte hori izango litzateke gaixotasuna
ren prozesu naturala aldatzeko gai diren tratamenduak emateko momenturik egokiena. Hala ere, oraindik ez
dugu eskuragarri Parkinson gaixotasuna aurreikusi dezakeen instrumenturik, ezta Parkinsonaren diagnostikoa duten pazienteen artean fenotipo desberdinak sailkatzeko metodorik.
</p>

<p class="text-justify text-muted">
Azken urteetan, Parkinsona duten gaixoen ikusmen sisteman aldaketak ikusi dira. Begia, zehazki erretina, garunaren luzapen bat da eta honek aukera bat ematen digu begiak aztertuz garuneko gaixotasunetan gertatzen diren aldaketak ulertzeko. Garun eskanerren eta erresonantziekin alderatuz, begia modu azkar, ez-inbaditzaile eta eroso baten aztertu daitezke. Gainera, erretinako irudien erresoluzio maila garuneko teknikena baino askoz handiago da eta, ondorioz, aldaketa sotilagoak detektatzeko gai izango lirateke, hau
da, gaixotasunaren hasierako etapetan.
</p>

<p class="text-justify text-muted">
Beraz, begia neuroendekapeneko gaixotasunak ikertzeko bidea izan al liteke? Hitzaldi honetan galdera honi
erantzuteko egin diren azken ikerketen berri emango dugu.
</p>
