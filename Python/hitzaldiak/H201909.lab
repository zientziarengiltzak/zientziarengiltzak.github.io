<p class="text-justify text-muted">
Asko hitz egiten da klimaren aldaketaz hedabideetan, baina gehienetan tenperaturaren igoerarekin (beroketa globala) lotzen da aldaketa, gerora begira prezipitazioetan izan daitezkeen gorabeherak bazter uzten direla.
</p>
<p class="text-justify text-muted">
Horrexegatik da garrantzitsua klima aldaketa urarekin ere lotzea, ura ezinbesteko gaia delako, bizimoduaren baldintzatzailea. Hortaz, noizbehinka hidrologoei egiten zaigun galdera hauxe da: Zernolako emariak izango dira gure erreketan, edo iturrietan, mende honen erdian, kasurako? Zelako joerak aurreikusten dira ur kontuetan? 
</p>
<p class="text-justify text-muted">
Normalean galdetzen ez zaiguna zera da: Zer gertatu da gure erreketan azkeneko hamarkadetan? Izan ere, gertatua dena hortxe dago, jasotako emari-datuetan, gertatzekoa dena, ordea, zalantzazkoa da, oso, beraz, egon badago aldea!
</p>
<p class="text-justify text-muted">
Hitzaldian saiatuko gara bi galderak erantzuten: nondik gatozen (segurua dena) eta nora goazen (dudazkoa). Eta agerian utziko dugu gerora begira ur-sistemetan izan daitezkeen aldaketak ez direla klimaren aldaketatik bakarrik etorriko baizik eta lurraldearen antolamendutik ere (batez ere, lurzoruen okupazio modutik).
</p>
