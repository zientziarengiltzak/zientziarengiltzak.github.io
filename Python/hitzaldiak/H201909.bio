<p class="text-justify text-muted">
Bilbon jaioa 1955ean, Geologian Doktorea eta Hidrogeologian Katedraduna da. EHUn lizentziatu zen (1978) eta bertan segitzen du, irakasle eta ikerlari. Irakaskuntzan eta ikerkuntzan beti Ura-Lurraldea uztarriari
lotutako gaietan jardun du.
</p>

<p class="text-justify text-muted">
Eusko Jaurlaritzak onetsitako Ikertalde Kontsolidatu baten (Hidro-Ingurumeneko prozesuak) arduraduna da. Hainbat proiektutan hartu du parte, bertan, estatuan zein Europan, eta artikulu zientifiko ugari argitara eman.
</p>

<p class="text-justify text-muted">
Ikerketa-ildo nagusiak: ur-sistemen dinamika (ibaiak, akuiferoak, hezeguneak) fluxu eta materia aldetik (kutsadura, sedimentuak), etorkizunean izan daitezkeen klima-eszenarioetako urerregimenen aurreikuspena (modelizazioa) lurzoruen erabileraren eragina oinarri hartuta (Ura eta Lurra uztarrian hartuta, Ibai-Arroaren mugartean). 
</p>

<p class="text-justify text-muted">
Ikerketa-bideak zabaltzeko beste diziplinetako ikerlariekin ari da elkarlanean. Hortik dator “Global Change and Heritage” izeneko Prestakuntza eta Ikerkuntzarako Unitatea sortu izana EHUn. Unitate honen bidetik ere eratorriak dira Lurraldea, Paisaia eta Ondare Katedra eta Doktorego Programa bat. Funtsean, saiatzen dira Uraren bidez Lurraldean eragina duten jarduerak aztertzen, eta hau guztia diziplinarteko ikuspegi batetik lantzen.
</p>
