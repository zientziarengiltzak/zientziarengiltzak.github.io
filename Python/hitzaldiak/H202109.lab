<p class="text-justify text-muted">
Zein ez da beldurtzen minbizia entzutean? Nork ez du bere inguruan minbizi kasuren bat ezagutu? Zenbat minbizi kasu diagnostikatzen dira urtero munduan? Zer dago gaixotasun honen atzean? Nondik sortzen da eta zelan? Zergatik dan hain hilkorra? Gaur egunean minbizi kasu gehiago daude antzina baino? Gaur egungo bizimoduaren ondorioa da minbizia? Zergatik minbizi mota batzuk ahal dira osatu eta beste batzuk ez? Zergatik agertu daiteke osatu eta denbora batera?
</p>
<p class="text-justify text-muted">
Hainbat galdera daude gaur egunean hain ezaguna den gaixotasun honen atzean eta oinarri-oinarrian gure gorputza eratzen duten zelulak daude. Ekin diezaiogun bada minbiziaren istorioa zeluletatik kontatzeari.
</p>
<p class="text-justify text-muted">
Gure gorputzeko adreiluak zelulak dira. Bilioika zelulen batura baino ez gara. Zelula hauek elkarlanean eta armonian bizi dira, eta bakar baten gaiztotzeak sor dezake minbizia. Horrela hasiko gara kontatzen karramarro izenarekin hain ezagun egin den minbiziaren istorioa. Minbiziaren ikuspegi zelularra, metastasia, geneak, minbizi zelula-amak, minbiziaren mikroingurunea, guztiak pelikula bereko aktoreak baino ez dira.
</p>
<p class="text-justify text-muted">
Hitzaldi honetan minbiziaren sorkuntzatik hasiko gara eta metastasia moduko prozesuak ahalbidetzen dituzten baldintzak azalduko ditugu. Ondoren, minbizia eta COVID-19aren arteko harremana eta terapiak azalduko ditugu.
</p>
