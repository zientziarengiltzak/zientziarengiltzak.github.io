<p class="text-justify text-muted">
Judith Rivas Ulloa (Gasteiz, 1971), UPV/EHUn Matematikan lizentziatua eta doktorea da eta unibertsitate horretako Matematika Saileko irakaslea da 1998 urtetik. Analisi Matematikoko arloko irakasgaiak irakasten ditu Matematika Graduan eta Zientzia eta Teknologia Fakultatean ikas daitezkeen beste zenbait gradutan.
</p>
<p class="text-justify text-muted">
Zenbakizko Analisiko zenbait ikerkuntza-artikuluren koautorea da eta haren argitalpenekin lotutako komunikazioak eta hitzaldi gonbidatuak aurkeztu ditu nazioarteko kongresuetan.
</p>
<p class="text-justify text-muted">
Nahiz eta formakuntza espezifikorik ez izan, dantza betidanik gustoko izan du. Orain dela urte batzuk, bere dantza zaletasunak diziplina horren eta matematikaren arteko erlazioari buruz ikertzera bultzatu zuen. Dantzaren eta matematikaren arteko loturei buruzko hitzaldiak eman ditu eta 2020an zientziaren dibulgaziorako Ekaia aldizkarian "Matematika eta Euskal Dantzak" artikulua argitaratu zuen UPV/EHUko Matematika Saileko kidea den Osane Oruetxebarriarekin batera.
</p>