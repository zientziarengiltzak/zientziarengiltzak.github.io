<p class="text-justify text-muted">
Goi mailako futbol taldeetan bi helburu nagusi nabarmentzen dira: harrobiko jokalari gazteak garatzea eta lehen taldeen errendimendu maximoa lortzea, alegia, irabaztea. Jakina da irabazteko jokalarien talentua eta entrenatzaileen kudeaketa gaitasuna funtsezkoak direla. Baina, protagonista hauen inguruan, arlo ezberdinetatik jasotako laguntza gero ta garrantzitsuagoa da: prestakuntza fisikoa, medikuntza, fisioterapia, nutrizioa, datuen analisia, ... Ondorioz, zientzia futbol zelaitik gero eta gertuago dago. Orduan, zientziak golak sartzen lagundu dezake? Futbola futbola dela esan ohi da, baina futbola zientzia ere al da? Galdera hauek erantzuten saiatzeko hitzaldi honetan goi-mailako futbol talde baten kontextuan jokalariak garatzeko eta errendimendua hobetzeko egiten diren eskuhartzeak eta zientziak emandako aurrerapausoak aztertuko ditugu.
</p>
