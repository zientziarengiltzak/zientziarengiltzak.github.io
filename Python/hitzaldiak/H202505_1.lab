<p class="text-justify text-muted">
Flysch-a gure lurraldean dagoen formazio geologikorik ezagunena da. Euskal kostaldearen nortasuna guztiz baldintzatzen du, baina arroka pilaketa eder bat baino askoz gehiago da. Lurraren historiaren liburu handi bat bezalakoa da. Harri geruza bihurtu diren milaka eta milaka itsas hondo sakon horiek irakurriz gure lurraldearen bilakaera ezagutu dezakegu 60 milioi urteko bidaia eginez. Flysch-a denbora geologikoaren monumentu erraldoi bat da. 
</p>
<p class="text-justify text-muted">
Flyscharen historia Bizkaiako Golkoaren irekiera eta Pirinioen altxatzearekin lotuta dago. Itsas sakon batean sortutako arrokak gaur gure mendi tontorrak dira, bainan hori baino askoz ere gehiago da gure flyscha. Munduko bazter guztietatik ikerlariak erakarri ditu bertako geruzetan iraganeko klima eta bizitzaren garapena ulertzeko. Besteak beste munduan duela 66 milioi urte dinosauruak nola desagertu ziren edo eta duela 56 milioi urteko beroaldi klimatikoa aztertzeko ezinbesteko erregistroa gordetzen dute gure labarrek. Hitzaldi honetan gure kostaldeko labarrak eta flysch irakurtzen eta ulertzen ikasiko dugu.
</p>
