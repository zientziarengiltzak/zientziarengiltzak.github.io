<p class="text-justify text-muted">
Solasaldi interaktibo baten bitartez, Mugaritz bezelako espazio batean eskaintzen diren ideia, jaki, edari eta ariketen soslaia bat erakutsiko dugu.
</p>
<p class="text-justify text-muted">
Jatea eguneroko ariketa izanik, zeharo gure ohitura, kultura eta hainbeste zirkunstantziek baldintzatzen dute.
</p>
<p class="text-justify text-muted">
Produktua, elaborazioa, kontextua eta jalea oso modu bereizian harremantzen dira. Mugaritzen proposatzen dugun bidaiatxoak, gai nagusi hauek ditu oinarri.
</p>
<p class="text-justify text-muted">
Jatexe batek, oinarrizko beharrak edo plazerra bera asebetetzea ditu xede. Zeintzuk izan daitezke orduan helburu horiek berak bilatzen ez dituen proiektu baten motibazioak?
</p>
<p class="text-justify text-muted">
Zergatik jaten dugu jaten duguna? Zergatik jaten, jaten dugun moduan? Zer da goxoa? Zer ez?
</p>
<p class="text-justify text-muted">
Mugaritzeko ortorduan, sorkuntza, teknologÃ­a, zientzia, artea eta sukaldariak hain berea duen artisautza uztartzen dira 25 platera eta 3 orduko mahai inguru batean.
</p>
<p class="text-justify text-muted">
Ezagutu ditzagun beraz kode horietako batzuk.
</p>
