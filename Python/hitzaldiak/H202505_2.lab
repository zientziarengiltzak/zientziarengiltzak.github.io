<p class="text-justify text-muted">
Hitzaldi honetan, buruan daramagun hizkuntza nola sortu, garatu eta antolatzen den ikusiko dugu.
</p>
<p class="text-justify text-muted">
Bidaia honek, hizkuntzari buruzko iritzi asko deuseztatzen ditu: hizkuntza ez da gugandik kanpo existitzen, gure espeziaren funtsezko ezaugarria da, gure gorputzak hizkuntzarako diseinatuta daude. Adibidez, ama-hizkuntza jaio aurretik garatzen da gure buruetan, lehen uste zena baino askoz lehenago, jaio orduko badakizkigu amaren hizkuntzaren ezaugarri nagusi batzuk. Horren ondotik ikasten diren hizkuntzak lehenengoaren arabera antolatzen ditugu elebidunok. 
</p>
<p class="text-justify text-muted">
Giza hizkuntza guztiek egitura nagusi bat partekatzen duten arren, gramatika ezberdinak dauzkate eta horrek buruan prozesatzean badu eraginik, ez da berdin euskara edo gaztelania prozesatzea burmuinean. Honek elebitasunaz hitz egitera eramango gaitu,  eta elebidunok geure buruetan hizkuntza ezberdin bi kudeatzeko egin behar ditugun adaptazioek onura kognitiboak dakartzala ikusiko dugu, batik bat zahartzaroan antzeman daitezkeenak.
</p>
