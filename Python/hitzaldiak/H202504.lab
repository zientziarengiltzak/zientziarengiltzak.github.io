<p class="text-justify text-muted">
Gizakia sortu zenean Paleolito garaian bizimodu bat eraiki zuen, eta eraikitako bizimoduan kudeatu zuen antolaketa soziala, senide egitura, arauak, igarotze errituak, sinesmenak, besteak beste. Gaur egungo gizartean oraindik bizimodu honen arrastoak bizirik daude kontinente ezberdinetan eta bereziki Euskal Herrian.
</p>
<p class="text-justify text-muted">
Bizimodu horrek gizartea ekitatiboa eta berdintasunezkoa izatea lortu zuen. Baita lortu zuen gizakiaren bizi-ziklo bakoitza: jaiotza, nerabezaroa, gaztaroa, helduaroa, zahartzaroa, heriotza zainduak izatea begirunez. Bizimodu hori bizimodu matrilineala da, nahiz eta ezagunagoa izan matriarkatua bezala.
</p>
<p class="text-justify text-muted">
Duela 5000 urte K.a, bizimodu horrek eraso handiak jasan zituen Europan. Asiatik etorritako talde militar patriarkalek Europako ekialdeko, Europako erdialdeko eta uharteetako hainbat herri eraso zituzten. Herri erasotuak poliki-poliki herri patriarkal bihurtu ziren. Horrela, esan daiteke gizakiak historian zehar bi kultura eraiki dituela, bakoitza bere berezitasunekin: kultura matrilineala edo matriarkala eta kultura patrilineala edo patriarkala. Bi kulturok kontra jarriak dira.
</p>
<p class="text-justify text-muted">
Lehenbizikoak, kulturaren osagai horiekin, eredu orekatuan eta berdintasunean oinarritzen den gizarte sistema eraiki zuen; bigarrenak ezaugarri dominatzailea, zapaltzaile, eta desorekatuak eraiki zituen. Bestalde, kontuan hartu behar dira kontinente guztietan ugarienak kultura matrilinealak izan zirela eta kultura patriarkalek kolonizatu zituztela. Egoera horren aurrean, kultura matrilinealak kultura indigenak dira eta kultura patriarkalak kolonizatzaileak eta arrotzak dira.
</p>
<p class="text-justify text-muted">
Galdera ugari sortzen dira gai honetaz eta galdera batzuen artean nabarmentzen da: nola liteke kultura patriarkal erasotzailea sortzea? Ikerketa psikologikoen arabera, familiako kide batek jaiotzez psikopatiarik badu, gaixotasunaren ezaugarri batzuk familia osora zabal daitezke. Hori gertatuz gero, datozen umeak, nahiz eta osasun mental ona izan jaiotzez, jarrera patologiko horietan hezi daitezke, eta beraien bizitza osoan jarrera psikopatologikoak ikasi eta erabil ditzateke.
</p>