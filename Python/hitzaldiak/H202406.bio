<p class="text-justify text-muted">
Deustuko Unibertsitateko Hezkuntza eta Kirol Fakultateko Hezkuntza Saileko katedraduna. Hezkuntza Zientzietan lizentziatua eta doktorea Deustuko Unibertsitatean.
</p>
<p class="text-justify text-muted">
Irakaskuntzan ibilbide luzea eta betea egin du. Unibertsitate graduetan, graduondotan, doktorego ikastaroetan eta etengabeko prestakuntzan irakatsi du. Bere irakaskuntza arloak batez ere ikerketa kuantitatiboko metodologia, analisi estatistikoak, hezkuntza-ebaluazioa, programen ebaluazioa, hezkuntza-sistemen ebaluazioa izan dira. Lau urtez Deustuko Unibertsitateko Hezkuntza Zientzien Institutuko zuzendaria, sei urtez Filosofia eta Hezkuntza Zientzien Fakultateko dekanorde, eta hamaika urtez Psikologia eta Hezkuntza Fakultateko dekano izan da.
</p>
<p class="text-justify text-muted">
Hemeretzi doktore-tesi zuzendu eta defenditu ditu, eta doktoregoko beste hainbat epaimahaitan parte hartu du. Europako H2020-ENLIVEN proiektuaren lan-pakete baten IP izan da, Europan eta Australian helduen hezkuntzarako politikei, parte hartzeko dinamikei, ondorioei eta gizarte-bazterkeriarekiko harremanari buruzkoa. Gaur egun kide den ikerketa-taldeak gizarte-inklusioa eta pertsonen bizi-kalitatea sustatzeko gizarte- eta hezkuntza-estrategiak aztertzen ditu. Azken urteetan Oinarrizko Lanbide Heziketari buruzko praktika onak eta eraginkortasuna ikertzen ari dira. Euskal Irakas Sistema Ebaluatu eta Ikertzeko Erakundearen (ISEI-IVEI) Batzorde Zientifikoko kidea da. Hainbat argitalpen ditu arlo hauetan: hezkuntza arloko ebaluazioa, hezkuntza eta droga kontsumoak, jarduera fisikoa, eta hezkuntzaren hobekuntza eta kalitatea.
</p>
