<p class="text-justify text-muted">
Bakterioak ikustezinak diren zelula bakarrez osatutako izakiak dira. Munduan mota ezberdinetako milioika bakterio daude. Egindako kalkuluek diote munduan nonilioi bakterio bizi direla (hau da, 1 eta 30 zero jarraian). Beraiek sailkatzeko hainbat irizpide erabiltzen dira: tamaina, itxura, hazteko modua, beharrizanak,â€¦
</p>
<p class="text-justify text-muted">
Mikroorganismo horietako asko kaltegarriak dira eta gizakiengan zein animaliengan infekzioak eta gaixotasunak eragiten dizkie. Bakterio patogeno horiek kalte hori sortzeko modu ezberdinak dituzte. Baina, zorionez, beste bakterio asko kalterik ez dute sorrarazten, gizakiarentzako onuragarriak dira bitaminak ekoizten dituztelako, elikagaiak digeritzen laguntzen dutelako edo beste mikroorganismo patogenoetatik babesten gaituztelako, besteak beste. Azken hauek gure mikrobiotako bakterioak dira, gurekin bizi direnak lagun moduan, eta gizakiaren eta bakterioen artean erlazio komentsala sortzen da, bientzako mesedegarria dena.
</p>
<p class="text-justify text-muted">
Gorputzean ditugun bakterioak pisatuko bagenitu 1-2 kiloren artean pisatuko lukete. Gure barruko bakterioez gain, bakterioen beste talde garrantzitsu bat da ingurumenean daudenak; hauek energia sortzen dute edo ingurumenean dauden hondakin organikoak eta toxikoak deuseztatzen laguntzen dute. Nekazaritzan ere oso baliogarriak dira, landareen izurriteak kontrolatzen edo landare lekadunei elikagaiak emanez. Elikagaigintzan ere asko erabiltzen dira, gazta, ozpina edo yogurta sortzeko.
</p>
<p class="text-justify text-muted">
Sarritan bakterioen ospe txarra nagusitzen da bakterio patogenoek edo kaltegarriek sorrarazitako gaixotasun infekziosoak direla eta. Gainera, batzuetan horien ondorioz heriotzak sorrarazi dezakete. Baina argi dagoena da, lagunak diren bakterioak irabazten dutela, etsaiak diren bakterioak gutxiengoa baitira. Pentsatu beharra dago bakteriorik gabe ezingo ginatekela bizi eta mundua beste modu batekoa izango litzatekeela. Auskalo nolakoa!
</p>