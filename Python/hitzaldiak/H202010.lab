<p class="text-justify text-muted">
Argiaren uhin-izaerak materiaren eta argiaren arteko elkarrekintzaren zenbait ezaugarri finkatzen ditu teoria elektromagnetikoaren barruan. Horien artean, aipatzekoa da difrakzio-muga, mikrometro erdi baten azpitik argia lokalizatzea ahalbidetzen ez duena. Hitzaldi honetan metalezko nanopartikulen elektroi eroaleen kitzikapenaren bitartez, argia difrakzio azpiko dimentsioetara eramatea nola lortzen den erakutsiko da. Metalezko nanoegiturek argia harrapatzen eta igortzen duten nanoantena moduan, beraz nanoantena hauek fotonika nanoeskalaren erresumara eramaten dute, Nanofotonikaren arloa sortuz. Testuinguru honetan, nanoantena optikoen aplikazio teknologikoetako batzuk erakutsiko dira zenbait arlotan: besteak beste, nanoskopia optikoan, gainazalek handitutako espektroskopia molekularrean, terapia onkologikoan, energi metaketan, metamaterialetan, edota informazioaren teknologietan.
</p>
