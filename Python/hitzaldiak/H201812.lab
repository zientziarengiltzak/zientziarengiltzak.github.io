<p class="text-justify text-muted">
Gizakiok gure bizitzan zehar aldaketa ugari izaten ditugu, hauetariko asko gure prozesu fisiologikoen barne dira, beharrezkoak; beste batzuk, ordea, kanpoko faktoreekin zerikusia dute..., hauek dira gerora kaltegarriak izan daitezkeenak. Gorputza momento oro oreka baten bila dabil bere arau batzuk beteaz, beti mina ekidituz eta ahalik eta energia gutxien gastatuz, bere funtzioak betez. Oreka bilatze honek, gorputzaren erabaki hauek, gerora gorputzarentzat kaltegarriak izan daitezke. Horrela agertzen dira guk disfuntzioak deritzogunak; baita gaixotasun ugari ere.
</p>

<p class="text-justify text-muted">
Une oro gorputzak hitz egiten digu, seinaleak bidaltzen dizkigu, asko esagunak: izerdia, hotza, sukarra, mina, nekea... baina beste batzuk ez ditugu hain ezagunak. Horrexegaitik gure lana horretara bideratzen dugu, gorputzak ematen dizkigun pistak irakurri eta hauek jarraituz, mapa bat osatu eta tratatzen joan, normaltasunera bueltatzen lagunduz.
</p>

<p class="text-justify text-muted">
Gorputza osotasunez tratatzen dugu, osatzen duten estrukturen loturak kontutan izanda, eta, puntu honetan, fasziari eta honen kalteei emango dizkiot garrantzia. Azken urteetan papel garrantzitsua hartzen joan da faszia, bioteknologiak izan dituen aurrerapenei esker.
</p>

<p class="text-justify text-muted">
Gorputzean gertatzen diren aldaketen lekukoa da faszia, barne edo/eta kanpotik datozen eraginen lekuko, arazoaren errora joateko faszia ulertu beharra daukagu; horrela, sustraira heltzen saiatuko gara, osasunean adituak diren profesional denekin elkarlanean. Terapia fisikoak erabiliz egiten ditugun aldaketei esker, gorputza patroi berriak hartzen joango da.
</p>

<p class="text-justify text-muted">
Gaur, gizakiak izaten dituen aldaketei errepaso txiki bat egingo diogu, zergaitik gertatzen diren eta zeri erreparatu behar diogun. Gorputza eta ematen dizkigun seinaleak pixkatxo bat gehiago ezagutzera iritsiko gara.
</p>
