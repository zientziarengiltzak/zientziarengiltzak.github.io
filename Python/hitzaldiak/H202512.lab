<p class="text-justify text-muted">
Mekanika kuantikoa, mundu mikroskopikoa ulertzeko funtsezko teoria izatetik haratago, materialen propietateak aurresateko tresna paregabea da. Honek emandako ekuazioak superordenagailuetan ebatziz, egun posiblea da material berriak, atomoz atomo, simulazioen bidez diseinatzea.
</p>
<p class="text-justify text-muted">
Hitzaldi honetan, fisikaren eremu berri honen oinarriak, zailtasunak, eta ahalmenak azalduko dira. Ikuspegi orokorra emateaz gain, hainbat adibide azalduko dira, hala nola elektronikan eta energia berriztagarrietan erabili daitezkeen materialak, eta propietate kuantiko bereziak erakusten dituzten material supereroaleak. Ikerkuntza eremu hau bultzatzeko hizlariak EHUn egiten duen lana aditzera emanez amaituko da hitzaldia.
</p>
