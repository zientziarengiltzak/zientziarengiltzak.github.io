<p class="text-justify text-muted">
Elisa Sainz de Murietak klima-aldaketaren inpaktu eta egokitzapen neurriak aztertzen lan egiten du BC3 ikerketa zentroan. Geologian lizentziatua da Euskal Herriko Unibertsitatean. Ikasketak amaitu ondoren, Madrilera joan zen Ingurumen Ingeniaritza eta Kudeaketa Masterra egitera Industrial Antolakuntzarako Eskolan (EOI).
</p>
<p class="text-justify text-muted">
2002an Mondragon Taldeko kooperatiba batean egin zuen lan 2005ean Eusko Jaurlaritzako Ingurumen Sailean hasi zen arte, Biodibertsitate zuzendaritzaren ardurarekin. Eusko Jaurlaritzan lau urtez egon eta gero doktoretza egiteko Masterra egin eta 2010ean bere tesia egiten hasi zen BC3 ikerketa zentroan. Bere doktoretzan klima-aldaketak eragindako itsas-mailaren igoerak euskal kostaldean sortu ditzakeen inpaktu eta kalte ekonomikoak aztertu zituen.
</p>
<p class="text-justify text-muted">
2017tik 2019ra Erresuma Batuko London School of Economics unibertsitatean egon da lanean, klima-aldaketaren inpaktuei egokitzeko neurriak eta politikak aztertuz eta egun bueltan dago BC3-n, hainbat ikerketa proiektutan murgilduta.
</p>
