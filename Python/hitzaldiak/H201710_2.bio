<p class="text-justify text-muted">
Gijonen jaioa, Pilar Hernández Gamazo Fisikan lizentziatu zen Madrilgo Unibertsitate Autonomoan 1990. urtean, eta bertan eskuratu zuen bere doktoretza 1993an. Harvard Society of Fellows elkarteko Junior Fellow kide izan zen 1993tik 1996ra, eta ondoren Genevako CERN laborategi ezagunean teoriako dibisioan aritu zen lanean,Fellow bezala hasieran eta gero bertako Staff bezala. 2008 urtez geroztik Universitat de Valénciako fisika teorikako katedraduna da, eta egun Instituto de Física Corpuscularrean, Consejo Superior de Investigaciones Científicas (CSIC) eta Universitat de Valènciaren (UV) zentro mistoan garatzen du bere ikerketa lana.
</p>
<p class="text-justify text-muted">
Partikulen oinarrizko fisikan aditua, aitzindaria izan da kromo-dinamika kuantikoan dagoen simetria kiralaren haustura aztertzeko metodo berriak erabiltzen. Bere lanik nabarmenetako bat etorkizunean neutrino eta antineutrinoen oszilazioen asimetria neurtzeko proposamena izan da.
</p>
<p class="text-justify text-muted">
Bestalde, gaur egun, CERN Theory Neutrino Platformeko aktibitateak ere koordinatzen ditu Pilar Hernándezek, eta hainbat proiektu europarreko ikerketak ikuskatzen ditu (<a href="www.elusives.eu"> www.elusives.eu</a>).
</p>
