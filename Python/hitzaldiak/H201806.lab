<p class="text-justify text-muted">
Munduan kontsumitzen den energiaren etengabeko hazkun- dea dela eta, gero eta argiago dago energia eskaera horri aurre egiteko energia iturri “garbi” eta berrien beharra. Azken urteotan frogatu da erregai fosilak ez direla epe luzerako irtenbideak, besteak beste, planetarengan dituen eragin kaltegarriengatik. Testuinguru horretan, energia iturri garbi eta agortezinak garatzeko beharra azpimarratu behar da, hala nola energia berriztagarriak edo gaur egun garatzen ari den fusio nuklearra.
</p>
<p class="text-justify text-muted">
Fusio nuklearra unibertsoa elikatzen duen energia iturria da, baina nola sortu dezakegu izarren energia hau lurrean? Mundu osoko eta alor ezberdinetako zientzialariek ITER Proiektuaren barruan dihardute lanean, etorkizunerako energia iturri alternatibo gisa fusio nuklearra erabiltzeko aukera ematen duen erreaktore nuklearra garatzeko eta eraikitzeko asmoz. Teknologia honen garapenak dituen erronkak ITER proiektua proiektu garrantzitsu bihurtzen du; unitate-masa bakoitzeko energia handiena ekoizteko gai izango da, abantaila esanguratsuak izateaz gain, hala nola, ugaritasuna eta segurtasuna.
</p>
