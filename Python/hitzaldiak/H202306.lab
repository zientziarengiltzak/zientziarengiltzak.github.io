<p class="text-justify text-muted">
Elektrofisiologia bihotzaren elektrizitatearen inguruan aritzen den kardiologiaren atala da. Izan ere, bihotzak badu sistema elektriko espezifiko bat, eta hau bihotzaren funtzioamendu egokia bermatzen duen erritmoaren erantzulea da. Bihotzaren erritmoa asaldatzen denean, arritmiak agertzen dira. Arritmia hitzak erritmo normal eza adierazten du eta modu askotara sailka daitezke: azkarrak eta geldoak, onberak eta gaiztoakâ€¦
</p>
<p class="text-justify text-muted">
Arritmia mota bakoitzak bere tratamendu espezifikoa dauka. Batzuek ez dute tratamendurik behar, beste batzuk farmakoekin trata daitezke, eta beste batzuetan tratamendu inbaditzaileak behar izaten dira. Tratamendu inbaditzaile hauek bi talde handitan bereiz daitezke: ablazioak eta gailuen ezarpena. Ablazioaren helburua arritmia sortzen duen asaldura konpontzea izaten da, eta horretarako bihotzaren barrura kateterrak sartu eta arritmia aztertu behar izaten da, gero energia bidez zirkuituaren parte bat suntsitzeko. Gailuei dagokienez, hauek taupada markagailu edo desfibrilagailu ezargarriak izaten dira.
</p>
<p class="text-justify text-muted">
Hitzaldian arritmien tratamendurako gaur egun erabiltzen diren tratamendu inbaditzaileen inguruan hitzegingo dugu, nola sartzen garen bihotzera, nola ikusten dugun elektrizitatea barrutik, eta nola suntsitzen ditugun zoratzen diren zirkuitu elektrikoak.
</p>