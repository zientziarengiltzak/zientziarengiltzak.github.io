<p class="text-justify text-muted">
Bizia itsasoan sortu zan eta bertan eboluzionatzen ari da ia 4,000 milioi urtetan zehar. Ondorioz, inon ere ez gure Planetan ez da horren bioaniztasun handirik ezta horren berrikuntza molekular, metaboliko, fisiologiko zein morfologikorik. Hemeretzigarren gizartean lehen itsasoaren ondoko ikerketa estazioak ezarri ziran Europan bioaniztasun hori ikertu ahal izateko, Ostenden, Arcachonen, Roscoffen, Napolesen, Plymouthenâ€¦ eta Iparraldeko Getarian. Hemeretzigarren gizaldian kolera sortzen zuen bakterioa (Vibrio cholera) aurkitu zen eta bakterioen ikerketa-esparruan abiatu zen, hein handi batean bakterioen kultiborako erabiltzen hazi zen alga gorrietatik erauzitako agar agarrari esker. Ezarritako zenbait itsas estazio biologiko itsaso alboan isolaturik zeuden eraikinetan ezarri ziren, batzutan antzineko lazaretoetan.
</p>
<p class="text-justify text-muted">
EHU Plentziako itsas estazioa aldiz, 21garren gizaldian ezarri zen eta tuberkulosiaren aurka egiteko ospitale batean hartu zuen ostatu.
</p>
<p class="text-justify text-muted">
Zein da 3 gizaldi desberdinetan zehar antolaturiko ikerketa azpiegitura hauek lotzen dituen hari ezkutua? Zer nolako ikerketa burutu dute itsasoak dakartzan baliabide biologikoen azterketan, beraien bizi-iraupena bermatu duena? Zerbait baliotsua eta erakargarria egingo dute oraindik beharrezkoak izaten jarraitzen badute? Adibidez, badakizue itsasoan Vibrio espezie desberdinak bizi direla, beraien artean V. cholera, eta kolera itsasoz bidaiatutakoak Ondarroara ailegatu zen moduan Vibriosi desberdinak itsasotik gizakira salto egin dezaketena etorkizunean? Beharko dugu itsasoaren ikerketan jarraitu, itsasoko baliabide biologikoak bigilatuz, aztertuz eta modu sostengarrian ustiatuz. Zenbat Nobel saridun ezagutzen dituzu itsas organismoen ikerketan lan egin dutenak? Ba badira hainbat, eta etorkizunean gehiago izango dira!
</p>