<p class="text-justify text-muted">
Naroa Aldanondo Aristizabalek 15 urte baino gehiagoko esperientzia du arrain pelagiko txikien biologian, ekologian, erreklutamenduan eta otolitoen analisian. Bere ikerketa-gai nagusia arrain pelagiko txikien (batez ere, antxoaren) erreklutamenduaren aldakortasuna ulertzea da. Horretarako, arrain-larben eta gazteen hazkuntza eta mugimendu ereduak aztertzen ditu. Bere lana otolitoen analisian oinarritzen da, izan ere, otolitoen mikroegiturak eta konposizio kimikoak arraien biologiari eta ekologiari buruzko informazio baliotsua gordetzen dute.
</p>
<p class="text-justify text-muted">
Naroak arlo horretan egin zuen doktoretza Euskal Herriko Unibertsitatean (2010). Ondoren, King Abdullah University of Science and Technology-n aritu zen Saudi Arabian. 2013tik AZTIko Itsas Ikerketa Saileko ikertzailea da. 21 ikerketa-artikulu argitaratu ditu nazioarteko aldizkarietan, horietako batzuk Bizkaiko Golkoko antxoaren biologiarekin eta ekologiarekin lotura zuzena dutenak. Euskal Herriko Unibertsitateko irakasle ere aritzen da, eta bi master-tesi gainbegiratu ditu.
</p>
<p class="text-justify text-muted">
Arrain pelagiko txikien kudeaketarako ebaluazio eta aholkularitzarekin lotutako hainbat proiektutan parte hartu du. Bere lanak Bizkaiko Golkoko antxoa-larba eta gazteen ekologia hobeto ulertzen lagundu du.
</p>