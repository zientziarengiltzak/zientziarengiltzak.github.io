<p class="text-justify text-muted">
Itsas hondakinak munduko itsaso eta ozeano guztietara iritsi dira, Kantauri itsasotik hasita Artikoa bezalako toki isolatuetaraino. Plastikoa nonnahi dago: itsaso hondoetan, ur geruzan, ur-azalean, itsas animalietan. Adituen arabera urtero 10 milioi tona plastiko iristen dira gure itsaso eta ozeanoetara.
</p>
<p class="text-justify text-muted">
Egoera hain da kezkagarria, non itsas hondakinak ozeanoentzako mehatxu berritzat izendatu dutela mundu mailako ikerlariek, eta ondorioz, maila guztietako politika eta gobernu agendetan sartu da. Eta guzti honen ondorioz itsas hondakinei irtenbide bat bilatzeko deialdiek gora egin dute, eta gehienek, gizartea, industria eta politiken elkarlana sustatzea dute helburu. Hedabide eta sare sozialetan azkar murgildu
den fenomenoa izatera ere iritsi den arren, ibilbide honen hasieran besterik ez gaude. Eta lan haundia dago oraindik egiteke.
</p>

<p class="text-justify text-muted">
Hitzaldi honetan itsas hondakinen egoera Euskal Herrian zein den aditzera emango dugu, itsas hondakinei buruzko mantra ezberdinak argituko ditugu, esaten diren adierazpenak egiaztatu eta baztertuz. Tokian eta mundu mailan bultzatzen ari diren aurrerakuntzak aztertuko ditugu eta gizarteak mehatxu honi aurre egiteko aukera batzuk proposatuko ditugu.
</p>
