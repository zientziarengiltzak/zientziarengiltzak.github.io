<p class="text-justify text-muted">
Ondarroan jaioa, txikitatik hasi zen musika eta zeharkako txirula ikasten Unanue musika eskolan. 17 urte zituela, Jose Ramon Arteta ezagutu eta kantu lirikoa ikasten hasi zen. 2009an Itzulpengintza eta interpretazioan lizentziatu zen EHUn euskara, ingelesa, frantsesa, italiera eta oinarrizko errusiera hizkuntzekin. Urte berean Irakaskuntzarako Gaitasun Agiriaren Masterra ere gauzatu zuen. Ordutik, hizkuntzetako irakasle gisa aritu da. Horrez gain, 2016an Kantuan titulatu zen Bilboko Juan Crisostomo Arriaga Kontserbatorioan Olatz Saitua eta Itziar Barredo irakasleekin. Bitartean kantu lehiaketa batzuetara aurkeztu zen, Euskadiko Musikari Gazteen V. Lehiaketan saritua izanik. Hainbat kantu masterretan ere parte hartu du kantu-munduko pertsonai garrantzitsuekin, besteak beste, Ana Luisa Chova, Jaume Aragall, Isabel Rey, Maria Bayo, Carlos Álvarez, Isabel Monar, Anatoli Goussev, Alejandro Zabala, Rubén Fernandez Aguirre, Husan Park, Ian Burnside.... Gaur egun, Bilboko Operako Koruko (COB-BOK) kidea da eta Miren Urbieta Vega sopranoarekin jarraitzen du teknika lantzen.
</p>
