<p class="text-justify text-muted">
Klima-aldaketaren arazoak gero eta arreta handiagoa jasotzen ari da eta komunikabideek gero eta leku gehiago eskaintzen diote arazo honi. Euskal gizartearen kezka nagusienetakoa ere bada eta agenda politikoan ematen zaion garrantzia handitzen ari da.
</p>
<p class="text-justify text-muted">
Hala ere, klima-aldaketari buruzko informazioa urruneko kontu bezala aurkezten zaigu maiz, eta datu kontrajarriak ere jasotzen ditugu. Gaia, noski, konplexua da eta ikuspuntu desberdinetatik aztertu daiteke, baina gehienetan informazioa tenperatura igoerarekin dago lotuta edo muturreko gertakariekin, eta gutxi hitz egiten da aldaketa hauen jatorriaz eta bere ondorioek gure gizarte eta ekonomian izan dezaketen eragin handiaz.
</p>
<p class="text-justify text-muted">
Hitzaldi honetan klima-aldaketaren inguruko bidaia proposatzen dizuegu, zientzia oinarri izango duena. Abiapuntua, klima aldaketaren ebidentziak izango dira, gaia aldatzen ari ote den aztertuko dugu, baita aldaketa hauek, Lurraren historian gertatutakoak ikusta, ziklo natural baten ondorio diren. Gertatzen ari diren aldaketen atzean dauden faktoreak eta arrazoi nagusiak ere aztertutako ditugu, eta hauen arabera aukeran ditugun konponbideak. Azkenik, dagoeneko gertatzen ari diren eta etorkizunean jazo daitezkeen ondorioak ezagutuko ditugu eta gizarteak hauei aurre egiteko nola presta daitezkeen.
</p>
